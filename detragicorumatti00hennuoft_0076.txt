 

-70-

sonae res narrare non potuerunt. At poeta plerunque per-
sonis quae in fabulis maiores vices gesserunt, narrationem
tribuere potuit, si voluit, e. g. in Persis sine dubio etiam
Xerxes cladem Salaminiam referre potuit. Cur poeta tamen
nuntium induxit, cum in Suppl. Danaus rem post scaenam
gestam enarret? Mea quidem sententia in Persis Xerxes
clade Salaminia ita afflictus est, ut queri, possit, narrare
non possit. Et Xerxes non bene narraret, quod narratio ·
affectum ad questus necessarium minuit ¹). Sane etiam
nuntius affectibus de rebus visis afficitur, sed quoniam homo
humilioris generis est, rebus gestis non ita afficitur, ut affec-
tum reprimere non possit. Hanc personam nuntii ad illas
personas maioris gravitatis quibus munus nuntii esse potuit
ut Danao, conformatam esse puto 2). Unde igitur affectus
nuntiorum et quod nuntii ea sola quae viderunt narrant,
alia autem omittunt. Simili enim modo illae personae res
narrarent. — Personam igitur huius nuntii poetae sibi in-
venerunt ut res affectum moventes narrarent et eos iam
illis temporibus tragoediae invenisse possunt, cum unus
tantum actor exstitit. Qua in re Euripides tragoedias an-
tiquiores sequitur, cum in prioribus tragoediis catastrophas
solas per nuntios explicet.

Ab hoc nuntio eam personam seiungendam esse puto
vquam —- si verum est quod Aristoteles tradit Aeschylum
alterum histrionem in tragoediam induxisse —- Aeschylus
sibi invenit, ut dialogum et actionem efficeret. Nam cum
temporibus quibus unus tantum histrio erat actio fieri non
posset aut ut in Persis drama analyticum esse deberet,

 

1) hoc comprobatur in eadem fabula v. 159sq., ubi Atossa cum
choro versibus trochaicis loquitur, narrationem autem de somnio tri-
metris, versibus sedatioribus et ad sermonem aptioribus, profert.

2) sententia igitur· quam Hermannus in praeff. Eur. Cycl. et
Bacch. explicavit, nuntii personam a primo actore ad chorum accedente
derivatam esse recta videtur, si nuntium locum primi actoris saepius
occupasse sumimus. Tum enim ea de causa maximas partes egit quod
pro illa persona maioris gravitatis rem per fabulam explicandam nar-
ravit, id quod in Aesch. P-ers. videmus, ubi nuntius pro Xerxe narrat.

cf. Rassow p. ls2.

