-59—

 

ab Euripideis nuntiis quod Danaus priusquam ad rem ac·
cedit prooemium facit a vv. 605s6. Epilogus qui vv. 6234
additur Euripideis similis est quoniam Danaus quid de re
sentiat exprimit. In Persis 249—285 nuntius primis verbis
summo cum affectu emissis classem Persarum et exercitum
deletum esse indicat, Narratio autem de pugna Salaminia
cum catastropharum narrationibus Euripideis conferri nou
‘potest quod in quinque partes dividitur. Hae quidem ut
narrationes Euripideae statim a re incipiunt et epilogis
finiuntur. Ex his partibus una 435 sq. ut narrationes Euri-
pideae instituitur quod narrationi dialogus antecedit quo
iam vv. 4411'4

Περσῶν ὅσοι περ ἦσαν ἀκμαῖοι φύσιν

ψυχήν τ’ ἄριστοι κεύγένειαν εὐπρεπεῖς,

αὐτῷ τ’ ἄνακτι πίστιν ἐν πρώτοις ἀεί,

τεθνᾶσιν αἰσχρῶς δυσκλεεστάτῳ μόρῳ
'mortem Persarum nobilium postea narrandam indicat. —
Elucet apud Aeschylum neque formam narrationis neque —-
ut supra demonstravi —- artem narrandi tam firmam atque
excultam esse quam apud Euripidem, sed Euripidem sine
dubio multa ex Aeschyli tragoediis ut leges nuntiorum suo-
rum conformaret sibi sumpsisse.

Etiam quod personam nuntii attinet Euripides Aeschy-
lum secutus esse videtur. Nam in nuntiis Aeschyleis ἠθο-
ποιία non fit et unusquisque pari modo narrat, quam rem
Sophocles mutavit. '

Simul ex Aeschyli tragoediis (suppl.) cognoscimus for-
mam nuntiorum Euripideorum ab initio non nuntiorum pro-
priam esse, sed omnium narrationum quibus actio aliqua
exprimebatur. Hanc etiam alia persona atque nuntius velut
in Suppl. Danaus narrare potuit. Item in Sophoclis tra-
goediis aliae personae ut custos mercator nutrix Hyllus
simili modo narrant atque apud Euripidem nuntii.

Hoc mihi demonstrare videtur personam nuntii non ab
initio locum in tragoediis obtinuisse, sed alias personas fa-
bulae velut Danaum in Suppl. partes eius egisse et personam
nuntii ea de causa a poetis inventam esse quod illae per·

