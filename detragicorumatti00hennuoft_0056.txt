 

—50-

eius, quod ea ad actionem maxime valent vv. 1133—1144
accuratius describit; nam Talthybius ea de causa ut ea
Hecubae nuntiet in scaenam venit. Nec id quidem quo-
modo Astyanax mortem subierit commemoratur, quamquam
de exitu pueri qui v. 798 a scaena abscessit nescimus.
Unus nuntius in Phoen. 1217—1263 excipitur, ubi nuntius
formam narrationis de certamine fratrum futuro accommodat
narrationi de pugna Thebanorum Argivorumque praeeunti.
Et in hac una tali narratione inveniuntur verba directa (1225
—1234‚ 1250ll, 1252l3) et accurate describitur quomodo ’
certamen praeparetur (1240—1258).

Etiam eae narrationes quae ut spectatores comperiant
quid post scaenam factum sit proferuntur, breviores sunt.
Nam quoniam per has narrationes ut ita dicam iterum ex-
ponitur, id solum quod ad actionem cognoscendam satis est
continent3 cf. Alc. 751—7715 Hel. 515—527 et'530—539.
Bacch. 616-640.

3.

De narrationibus quae in Sophoclis tragoediis leguntur·
disputaturus initium faciam ab eis quarum forma ad formam
a Rassowio de Euripideis nuntiis constitutam quadrat. Ita
iam Rassowius ἓ 10 observat in universum quidem formam
Euripideam et Sophocleam eandem esse vel simillimam, sed
Sophoclem non tam certas leges ut narrationes nuntiorum
in tragoedias induceret adhibuisse quam Euripidem neque
per totam vitam sibi constitisse, sed saepius formam nun-
tiorum commutasse. Deinde R. demonstrare conatur So-
phoclem in quattuor tantum fabulis, in Ο. R. El. Trach.
O. C„ eadem constantia uti qua Euripidem, in Aiace autem
Antigonaque propriam viam ingredi. Unde R. concludit
Euripidem primum formam certis legibus astrictam excogi-
tasse et Sophoclem ab eo fere tempore quo Oedipus R.
conscripta sit, formam cum Atheniensibus placuisse vidisset,
in usum suum convertisse totumque se ad exemplum Euri-
pideum applicuisse — Sane, hoc concedo Euripidem cer-
tam quam in tragoediis eius invenimus formam nuntiorum

