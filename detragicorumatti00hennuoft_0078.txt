 

—72-'

*nuntii cum hac certa forma cohaeret 1). Hoc autem nomen
comprobat genus vetustum esse. Nam choro simile est,
Quod una munus significat.

Appendix.

Postquam hoc opusculum confeci, edita est commentatio
Iohannis Fischl De nuntiis tragicis (Diss. Vindob. X. 1910
p. lsq.). Qui quaestiones quas supra de primordiis uar-¹
rationum tragicarum movi, solvere studuit et multa. de
nuntiorum arte narrandi recte observavit3 inter quae multa
quae nos non invenimus. Quamquam igitur nonnulla quae
non tam accurate tractaveram, omittere licuit tamen non
- retractavi opusculum quod neque pari modo — et quod
argumentum attinet et quod rationem quaerendi — quae-
stionem institui neque quae F. protulit omnia obtineri posse
opinor. Quid de singulis locis quibus a Fischlio dissentio
censeam, facile ex opusculo meo concludi potest. Hoc loco
disputem contra sententias quas Fischl. c. II. profert. Hoc
in capite enim F. movet quaestionem an nuntii ex anti-
quissima forma tragoediae initium duxerint. Quod negat et
ante narrationem diverbium unius actoris cum choro locum
in tragoedia habuisse dicit. Quamquam hoc sine ¹dubio
recte dixit, tamen argumenta haud perspicua addidit. Nam
primum id quaerendum mihi videtur: qua ratione et qua
causa perductus poeta tragicus primum actorem choro op-
posuit? Hoc mea quidem sententia ea. de causa sola fecisse
videtur ut ex verbis huius actoris nova cantica chori fiue-
rent. Id quomodo factum sit, nomen actoris ὑποκριτής
declarare videtur: respondet a choro interogatus. Hoc
autem responsum nihil aliud continuisse potest nisi novam
rem ad quam nuntiandam processit. Hoc munere nuntii

 

1) nomina ab editoribus, non a poetis addita esse comprobant
codices qui in eis tantum nominibus dissentiunt, ubi nomen certum
ex verbis poetae promi non potest e. g. in nominibus θεράπων τροφός
πρεσβύτης παιδαγωγός aut ubi verba poetae varie interpretati sunt.
ut in ΕΙ. 1292 sq.

