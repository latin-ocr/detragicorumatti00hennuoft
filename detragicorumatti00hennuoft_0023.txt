 

-17-

comperimus Orestem damnatum cum Pylade et amicis ad
aedem venire3 et v. 1013 adveniunt. Bacch. 1144—1145
actio insequens praeparatur.

Hoc modo me demonstravisse puto Euripidem totam
lacunam quae in actione personis alibi agentibus orta sit,
narratione explere studere et ita quidem ut post Med. Hipp.
⁷ Hoc. eo processerit ut finis narrationis et initium actionis
⁴ sese excipiant.

4) Denique nuntii totam actionem quae' spectatoribus
non intuentibus gesta sit, explicare videntur, quod in nar-
rationes saepius res aliquas inserunt quae ad rem ipsam
explicandam minoris momenti, hac in re gerenda acciderunt.
Has enim res minus necessarias cognoscentes putamus omnia
comperisse. Tales digressus raro in narrationibus inveni-
untur, primum in Ione 1141—1162 ubi nuntius taberna-
, culum accurate describit. Aliud apertum exemplum prae-

, bent Hel. versus 1554-1568, in quibus nuntius exponit

taurum diu repugnavisse. Hoc ad actionem quam expli-
candam· nuntius sibi proposuit, non multum attinet. — Hic
etiam multos ex eis quos supra enumeravi locos afferre licet,
quibus nuntius res ad propositum illustrandum non neces-
sarias ante oculos ponit velut in El. 776—796 quomodo
Aegisthus Orestem invitaverit aut Med. 1144—1155 quibus
versibus nuntius scaenam inter Iasonem et Medeam factam
accuratissime describit aut in I. T. 264—280 quid pastores
de Graecis primo obtutu iudicaverint aut Hipp. 1178—1192.
Cur nuntius talia describit? Mea quidem sententia quod
spectatores. cum singula ante oculos ponuntur se omnia
cognovisse sibi fingunt.

Si poeta actionem aliquam per narrationem explicare
voluit, id ante omnia studere debuit ut res ante oculos po-
neret et quasi imaginem verbis depingeret. Artem qua
·Euripides hoc fecit, explicemus. Hac in quaestione saepius
librum Heinzii¹) et dissertationem quam Peters²) nuper de

 

1) Heinze. Virgils epische Technik.
2) Peters. Symbola ad Ovidii artem epicam cognoscendam.

Diss. Gott. 1908. 2

