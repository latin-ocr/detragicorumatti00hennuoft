 

Definitio tragoediae quam Aristoteles poet. c. 6 pro—
posuit eo praecipue a tragoediis Atticis quae ad nostra
tempora venerunt, differt, quod tragoediam non per narra-
tionem (καὶ μὴ δι’ ἀπαγγελίας) sed per actionem animos
excitare enuntiatur ¹). Nam poetae tragici saeculi V multa

per narrationes in spectatorum notitiam venire volunt: Euri-
* pides qui primis fabulis unam longam narrationem inserens
in posterioribus non numquam duas admittit, narrationes
potius petit quam fugit atque longa narratione aliquotiens
exprimit quae paucis verbis absolvere potuit velut Ι. Τ.
238 sq. Et quod e. g. Sophocles Trachinias ita componit
ut nihil ante scaenam agatur sed tota actio fabulae personis

‚ quid post scaenam gestum sit narrantibus explicetur, de-

monstratur poetas tragicos s. V omnino id non spectavisse
ut actio in conspectu ageretur. Accessit quod narrationes
ex origine tragoediae et natura fabularum in theatro docen-
darum necessariae erant. Nam narrationes quae nuncin
fabulis Atticis satis multae inveniuntur, eis temporibus
quibus unus actor exstitit magnam partem tragoediarum
explevisse pro certo habendum est. Sine dubio poetae
saepius ad narrationes etiam ea de causa refugerunt quod
res amplas velut proelia (pedestria in Eur. Heracl. Suppl.
aut navalia in Aesch. Pers; Eur. Hel.‚ I. T.) et contiones
(Aesch. Snppl.; Eur. Or.) ante scaenam gerere difficilius
erat. Aliis in tragoediis res enarrata si ante oculos acta
esset, nimium temporis occupavisset: e. g. in Euripidis Ione
senex v. 1047 a scaena abit, in narratione v. 1172 in

 

1) cf. v. Wilamowitz‚ Herc. 1¹, 107 ff.
1

