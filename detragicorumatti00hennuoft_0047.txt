 

—41—

omnino narratio - quod ex ipsa re sequitur — non tam
do rebus quam de personis est. Et in Hippolyto tauro qui

equos Hippolyti in rupes agit pauca verba impenduntur3

cf. 1214s7 κῦμ’ ἐξέθηκεν ταῦρον, ἄγριον τέρας ΙΙ οὗ πᾶσα

,γ μὲν χθῶν φθέγματος πληρουμένη ΙΙ φρικῶδες ἀντεφθέγγετο.

In Hecuba Talthybius poculum quo Neoptolemus libat,

, l epitheto πάγχρυσον ornat (v. 527l8); qua in re Homerum

 

secutus religionem sacrificii hoc verbo indicat. In universum
dicendum est nuntios res paucis tantum verbis describere.
Eo magis miramur, quod in Ione nuntius tabernaculum quod
Ion aedificat accuratissime describit. Hic Euripidem veram
imaginem ante oculos habuisse vel mente finxisse1) optime

cognoscimus descriptione quae in Hom. Σ 483-489 inve-

nitur comparata: Homerus sidera enumerat quae in clipeo
' Achillis fuerint, nomina sola afferens et de Arcto solo com-
pluribus verbis usus, cum Euripides qui eadem fere sidera ²) ²
nominat de omnibus aliquid narret velut solem cum equis
adfuisse, Vesperem splendore praestitisse et s. Sed maioris
momenti est hoc: tota dispositio narrationis de opere arti-
ficioso quae exstat in Ione, ab Homerica abhorret, quod
apud Homerum singula opera pro magnitudine enumerantur:
terra initio ponitur, sequuntur caelum atque mare, deinde
luna, denique stellae3 Euripides autem descriptionem ita
componit, ut sidera nominentur eo ordine quo tempus diei
ea profert: primus sol occidens nominatur, deinde vesper,
qui noctem vocat3 cum nox cum stellis veniat, hae recte
post noctem ponuntur (cf. transgressum: ἄστρα δ’ ὡμάρτει
θεᾷ); stellae autem et per vices dierum et in descriptione
ab Aurora fugantur. Versus igitur 1147 Οὐρανὸς ἀθροίζων
ἄστρ’ ἐν αἰθέρος κύκλῳ propositum totius descriptionis dat.

Euripides ut supra demonstravi in nuntiis arte narrandi
id efficere studet ut res narrandas quasi oculis perspiciamus.
Et hoc modo lacunam quae personis alio loco agentibus

 

1) de Euripide pictore cf.‚v. Wilamowitz Herc. 1¹, 20.

2) tria sidera addit sc. λαμπρὸν Ἑσπέρου φάος v. 1149, μελαμ·
πέπλος Νὺξ ἀσείρωτον ζυγοῖς ὄχημ’ ἔπαλλεν v. 1150, ἤτε φωσφόρος
’Ἕως διώκουσ’ ἄστρ’ ν. 11528.

